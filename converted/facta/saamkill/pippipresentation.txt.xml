<document xml:lang="sjd" id="no_id">
  <header>
    <title>Пуэдтӭ тӣррвэнҍ о̄дт са̄мь кырьй вэ̄зхэллмушша</title>
    <genre code="facta"/>
    <author>
      <person firstname="Элизабет" lastname="Шеллер" sex="f" born="1977-08-04" nationality="German"/>
    </author>
    <author>
      <person firstname="Александра" lastname="Антонова" sex="f" born="1932-05-05" nationality="Sami"/>
    </author>
    <year>2014</year>
    <place>Tromsø</place>
    <publChannel>
      <publication>
        <publisher>http://saamkill.ucoz.com/</publisher>
      </publication>
    </publChannel>
    <collection>Са̄мь кӣл са̄йй</collection>
    <wordcount>384</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>pippipresentation.txt</origFileName>
    <metadata>
      <uncomplete/>
    </metadata>
    <version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="udm">Пуэдтӭ тӣррвэнҍ о̄дт са̄мь кырьй вэ̄зхэллмушша:</p>
    <p xml:lang="mns">2014 ы. кыдтманн 21 пе̄ййв 17:00</p>
    <p xml:lang="udm">Луяввьр сыйтэсьт</p>
    <p xml:lang="udm">Национальнэ культурнэ кэ̄сск пэҏтэсьт</p>
    <p xml:lang="udm">Кырьй сысська</p>
    <p xml:lang="udm">Кӣххчлэгке ло̄гкэ - тэсьта!</p>
    <p xml:lang="mns">Са̄мь кӣл тӣдтҍетҍ я ло̄гкҍетҍ адтҍ вуайй ва̄лльтэ кӣдтӭ я ло̄гкуэдтӭ о̄дт прозаическэ кырьй ко̄ллмэ куськэнҍ – 288 лыстэ альн: ёаркса Антонова Са̄нндрэнҍ Вуэннҍтре нӣйтэнҍ кӣлт са̄мь кӣлле адтъя прозаическэ кырьй <span type="quote" xml:lang="mdf">«Та̄рьенч Кукесьсуххк»</span> (<span type="quote" xml:lang="mrj">«Пеппи Длинныйчулок»</span>)!</p>
    <p xml:lang="mrj">Та̄рьенч Кукесьсуххк ли вӣгкьямусс, ӣӈӈькьямусс, тӣшшьямусс я ва̄пткамусс нӣйта е̄ммьне альн. Со̄нн во̄фьсе о̄ххтэ я̄лл пэҏтэсьт <span type="quote" xml:lang="myv">«Чуэнь»</span>, ӣжесь я̄бпша я облизянкья господин Нильсон тӯллей эфтэсьт пэҏтсэсь. Вя̄л сост ли о̄ммп чабадан тӣввтсэнне моа̄нньма коалль тя̄ӈкагуэйм. Поа̄ллт пэҏтэсьт е̄ллев О̄нӓ я Ца̄нӓ, я куэссь Та̄рьенч е̄лхувэ, пугк шэнтэ е̄на тӣшшьямп. Та̄рьенч па̄шшт шаӈкать вӯййкэсьт шальт альн. Эфт кӣдэнҍ со̄нн пайналл ӣжесь я̄бпша. Та̄рьенч се̄рр кӯск-кӯск полицэйскэгуэйм, куэссь тэгк та̄ххтэв выгкэ со̄н па̄ррнэ пэ̄ҏҏьтэ.</p>
    <p xml:lang="mrj">Удць Тарья шушшмуж оа̄ллкхуввенҍ танна, куэссь шведскэ кырьйхэй нызан Астрид Линдгрен (1907-2011) моа̄йнсэшкуэдӭ сӣнэ баяс ӣжесь нӣйтне. 1945 ыгесьт <span type="quote" xml:lang="mdf">«Та̄рьенч Кукесьсуххк»</span> авьтма вуэр выйтэ кыррьенҍ я чинэ революция па̄ррнэ комнатанҍ. Тэ̄йт ыгенҍ ё эйй э̄ххт пуллдэгк па̄ррнэдтӭ я е̄ннолмэ шоабшэшкуэдтӭнҍ со̄н кырьй.</p>
    <p xml:lang="mrj">Антонова Са̄нндрэ Вуэннҍтре нӣййт е̄ллей Луявьресьт, ёаркэсьт пугк ко̄ллм кырьй Тарья Кукесьсуххк баяс кӣлт са̄мь кӣлле. Са̄нндрэ ли кырьйхэй, ёарркэй, са̄мь кӣл те̄дтидтӭй нызан я о̄ххпэй. Со̄нн шэ̄нтэ Тырьберь са̄ткэсьт 1932 ыгэсьт, е̄на 50 ыгкэ со̄нн я̄лл я лыххк Луяввьр сыйтэсьт Куэлнэгк нёаркэсьт.</p>
    <p xml:lang="mns">Кыррьй <span type="quote" xml:lang="mdf">«Та̄рьенч Кукесьсуххк»</span> ля̄ннч ло̄гкъетҍ ла̄йххма.</p>
    <p xml:lang="mns">Шӯрр па̄ссьпе пукэтҍ, ке ля̄йй а̄нҍсуввма тэйта лыгкэнҍ:</p>
    <p xml:lang="mdf">Антонова Са̄нндрэйя Вуэннҍтре нӣйта со̄н е̄нас ло̄ссесь ёарркэм тӯе гуэйке</p>
    <p xml:lang="mns">Яковлева О̄ленка Сымман нӣйта Российскэ Федерация Мӯрман е̄ммьне <span type="quote" xml:lang="mdf">«Куэлнэгк Соа̄ме Эхтнэг»</span> шурьмусса, юрт ёарксэ кырьй са̄мь кӣлле гуэйке я а̄ррвъесь соа̄гэтҍ ёарркэм баяс кырьй са̄мь кӣлле гуэйке</p>
    <p xml:lang="mns">Эфтэсьт <span type="quote" xml:lang="mns">«Таввял вуаннтас ва̄ннҍ о̄ллмэ Мурман е̄ммьне выгкъегуэйм Советэнҍ»</span>, РФМЕ̄ <span type="quote" xml:lang="mdf">«Куэлнэгк Соа̄ме Эхтнэгк»</span> мӣдтӭнҍ проект политическэ ре̄вьн райя. Я тэдт са̄ррнмушш ве̄кэхьт аннҍтэ ма̄кс лӯшшьтэмь гуэйке 1000 ве̄рьт надта ланҍ программасьт нэ̄ммэ мӣлльтэ <span type="quote" xml:lang="mns">«Таввял вуаннтас ва̄ннҍ о̄ллмэе экономическэ я социальнэ я̄л пайнэм ва̄рэсьт»</span> 2012 – 2016 ыгенҍ</p>
    <p xml:lang="mrj">Шведскэ копанияя <span type="quote" xml:lang="nno">«Saltkråkan»</span> (<span type="quote" xml:lang="mdf">«Сальткрокан»</span>), пэ̄йель со̄н кырьйхэй кырьй <span type="quote" xml:lang="mdf">«Та̄рьенч Кукесьсуххк»</span> Астрид Линдгрен пуллдэг пя̄ллшэв кырьйхэй праватҍ, я ке̄гк э̄ннҍтэнҍ мыйе праватҍ лӯшштӭ кырьй я Иӈгрид Ваӈ Нюман тыкквэнҍ кырьйнэзэтҍ вэсьтэ тӣӈкэха</p>
    <p xml:lang="udm">ГОБУ <span type="quote" xml:lang="mns">«Таввял вуаннтас ва̄ннҍ о̄ллмэ Мурман е̄ммне кэ̄сск пэҏт»</span> ве̄ххьквуд гуэйке</p>
    <p xml:lang="myv"><span type="quote" xml:lang="koi">«Гиеллатэкно – са̄мь кӣл технология кэ̄сск пэ̄ҏҏьтэ»</span>, Норвегия Тромсё ланҍ университетэсьт, Тронд Тростерюд я Лэнэ Антонсэн техническэ пайнэмужэсьт</p>
    <p xml:lang="udm">Пукэтҍ шӯрр па̄ссьпе я шӣг ло̄гкмуж!</p>
    <p xml:lang="mrj">Элизабет Шеллер, кырьй редактор</p>
  </body>
</document>
